## Яку роль шукаєте зараз?

Загалом, я шукаю щось на кшталт ролі техліда, де приблизно 50-70% робочого часу займає фактична розробка, а решта — мітинги/планування/менторство/код рев'ю тощо. Мені дуже подобається робити щось власноруч, віддаю перевагу роботі над складними завданнями де є час зосередитись.

## Ви зараз в Україні? Це безпечно?

Так. Я тут, у себе вдома більшість часу. Я би сказав, що зараз тут відносно безпечно. Моє розташування виявилося досить вдалим враховуючи обставини і те, що я досить близько до Києва (трошки на південь).

## Як ви боретеся з очевидними ризиками?

У мене є великі батареї, які можуть забезпечувати основну електроніку (опалення, світло, оптичне підключення до Інтернету) протягом кількох днів взимку. Я можу заряджати батареї за допомогою своїх генераторів, перемикання на батареї та назад відбувається автоматично та непомітно. У мене є армована плівка на вікнах, щоб хоча б не розлетілось скло (про всяк випадок). Крім того, у мене є безпечніше місце під першим поверхом. Маю авто з повним баком бензину та додаткові каністри про всяк випадок. Основний ризик – пряме влучання, якого, сподіваюсь, не станеться.

## Плануєте виїхати з України?

Ні, зараз не маю таких планів. Вирішив залишитися тут і підтримувати чим можу свою сім’ю, людей та армію. Звичайно, іноді сумніви є, тому постійно стежу за ситуацією з точки зору безпеки.

## У вас є проекти з відкритим кодом?

Звичайно, люблю та підтримую спільноту з відкритим кодом де можу. Мій найбільший NPM модуль `countries-list` має понад 500 тисяч завантажень на місяць. Можете глянути вихідний код їх або поточного веб-сайту на GitHub.

## Ви віддаєте перевагу віддаленій, офісній, чи гібридній роботі?

В останні роки я працюю лише віддалено. Загалом я дуже ціную спілкування в реальному житті і радий періодичним особистим зустрічам. Але не повсякденно, принаймні не до кінця війни. Я намагаюсь бути доступним протягом робочого дня, тому відеодзвінки можливі, коли це потрібно.
