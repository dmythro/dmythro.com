Музика завжди була і зараз є великою частиною мого життя.

Завдяки батьку, з раннього дитинства познайомився з музикою. Почав колекціонувати Pink Floyd приблизно з 6 років і досі великий шанувальник. У 7 років добровільно записався до музичної школи, яку закінчив з відзнакою.

У підлітковому віці почав слухати різні піджанри металу та електронної музики, і саме тут моє захоплення музикою та грою на різних інструментах перейшло на наступний рівень. Зараз я граю на гітарах, барабанах, клавішних і деяких народних інструментах. Маю домашню студію звукозапису. Завжди цікавлюсь дизайном та якістю звуку, інструментами, обладнанням, ефектами тощо.

![Я у домашній студії](/me-in-studio.webp)

Продовжую регулярно відвідувати заняття з деяких музичних інструментів (переважно гітари та барабани), щоб покращити свої навички.

З 2011 року у вільний час займаюсь незалежним звукозаписним лейблом і музичним журналом &mdash; [Noizr](https://noizr.com). Це досі некомерційний проект, весь прибуток реінвестується в розвиток наших артистів (після російського вторгнення весь накопичений прибуток за останні пару років передається українській армії та фонду «Повернись живим»).

Також я збираю деяку музику на фізичних носіях (вініл та аудіо касета). Іноді насолоджуюсь спеціально відведеним для прослуховування улюбленої музики часом.

![Живий виступ з моїм гуртом](/me-live.webp)

P.S. Як я граю наживо з Nabaath можна глянути [тут](https://youtu.be/ThlDSKGNc-k) або [тут](https://youtu.be/osGApVlgYk8) (застереження: це може бути "занадто важким" для декого). Решта музичних проектів та записів ще у процесі.
